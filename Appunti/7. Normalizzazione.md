# 7. Normalizzazione
Il processo di **normalizzazione** si basa sulla composizione di opportune decomposizioni di una relazione. Fare ciò implica la rimozione di **ridondanze**, come per esempio `Telefono`, e la risoluzione di **anomalie** come le seguenti:
- **Anomalia di aggiornamento**, ovvero la necessità, nel caso in cui un valore cambi, di modificare tutti i record per la relazione. Per **esempio**, secondo la relazione sottostante, nel caso in cui cambiasse il numero di telefono per uno studente, allora tutti i record per lo studente dovranno essere aggiornati.
- **Anomalia di cancellazione**, ovvero secondo la tabella sottostante, il problema per cui eliminati gli esami svolti per uno studente, non vi è più alcun modo di riferirsi allo studente.
- **Anomalia di inserimento**, analogo all'anomalia precedente, non è possibile inserire nella relazione uno studente che non ha ancora svolto esami.

|Matricola|Nome|Telefono|Corso|Voto|
|--|--|--|--|--|
| | | | | |
$Matricola \rightarrow Nome, Telefono$
$Matricola, Corso \rightarrow Voto$


## 7.1 Dipendenze funzionali
### 7.1.1 Definizione
Per studiare formalmente il concetto di *normalizzazione*, dobbiamo dapprima studiare il concetto di **dipendenza funzionale**.
>Definiamo una dipendenza funzionale come un particolare vincolo di integrità per il modello relazionale, che descrive legami di tipo funzionale tra gli attributi di una relazione.

| Impiegato | Stipendio | Progetto | Bilancio |
|--|--|--|--|
| Rossi | 20000 | Marte | 2000 |
| Verdi | 35000 | Giove | 15000 |
| Verdi | 35000 | Venere | 15000 |
| Neri | 55000 | Marte | 2000 |
| Neri | 55000 | Giove | 15000 |
| Neri | 55000 | Venere | 15000 |

Secondo la relazione in figura, un esempio di *dipendenza funzionale* è possibile attraverso gli attributi `Impiegato` e `Stipendio`, poichè il valore del secondo è unico ed è funzione del solo impiegato. 
In altre parole, possiamo dire che il valore di `Impiegato` *determina* il valore di `Stipendio`, o ancora, che esiste una funzione che associa per ogni elemento di `Impiegato` uno ed un solo elemento di `Stipendio`. 

>Possiamo formalizzare il concetto di dipendenza funzionale secondo la seguente definizione. Data una relazione $r$ su uno schema $R(X)$ possiamo affermare che vale la dipendenza $X \rightarrow Y$ se per ogni coppia di tuple $t_1, t_2$ se $t_1[X] = t_2[X]$ allora $t_1[Y] = t_2[Y]$.
>In altre parole, ciò implica asserire che i valori di $Y$ sono determinati a partire dai valori di $X$.


Conseguentemente alla definizione di dipendenza funzionale, notiamo che una dipendenza $X \rightarrow Y$ assume che entrami siano composti da più attributi $A_1, ..., A_n$. 
Assumiamo, invece, quando opportuno che una dipendenza abbia la forma $Y \rightarrow A$, con $A$ uguale ad un singolo attributo.

[*NB*] Data la dipendenza funzionale $X \rightarrow A$, definiamo la dipendenza **non banale** se l'attributo $A$ non figura tra gli attributi in $X$.

Un osservazione è possibile rispetto le **chiavi**. Infatti, notiamo che un attributo $K$ è una chiave $k$ in $R(X)$ se $K$ implica ogni $A \in X$, ovvero $K \rightarrow X$. Questo avviene poichè una chiave, per definizione, permette di identificare univocamente ogni tupla della relazione. Vedremo in seguito un **algoritmo** per calcolare tutte le chiavi in una relazione.

### 7.1.2 Insiemi di dipendenze funzionali
Defianiamo i seguenti **concetti relativi ai soli insiemi di dipendenze**.
- Il concetto di **implicazione logica** a partire da un insieme di dipendenze. 
Possiamo dire, infatti, che un insieme di dipendenze $F$ *logicamente implica* la dipendenza $X \rightarrow Y$ se per ogni relazione $r \in R$ che soddisfa $F$, $r$ soddisfa anche $X \rightarrow Y$.
Se $F$ *logicamente implica* la dipendenza $X \rightarrow Y$, scriveremo $F$ |= $X \rightarrow Y$.
Un **esempio** è possibile secondo il seguente insieme $F = \{A \rightarrow B, B \rightarrow C\}$, il quale *logicamente implica* $A \rightarrow C$.
- Il concetto di **chiusura per un insieme di dipendenze**.
Possiamo definire e calcolare la chiusura $F^+$ per un insieme di dipendenze $F$, come l'insieme di dipendenze che egli *logicamente implica*. 
$$F^+ = \{ X \rightarrow Y \;:\; F \; |= X \rightarrow Y\}$$
Per calcolare la chiusura per un insieme di dipendenze è necessario conoscere dapprima gli *assiomi di Armstrong*.

### Assiomi di Armstrong
Dato un universo di attributi U = \{ A_1, ..., A_N \}, definiamo assiomi:
- **Riflessività**, attraverso cui se $Y \subset X \subset U$ allora $F \;|-\; X \rightarrow Y$;
- **Aumento**, attraverso cui se $F \;|-\; X \rightarrow Y$ allora $F \;|-\; XZ \rightarrow YZ$;
- **Transitività**, attraverso cui se $F \;|-\; X \rightarrow Y$ ed $F \;|-\; Y \rightarrow Z$ allora $F \;|-\; X \rightarrow Z$.

- **Correttezza**, attraverso cui se $F \;|-\; X \rightarrow Y$ allora $F \;|=\; X \rightarrow Y$.
- **Completezza**, attraverso cui se $F \;|=\; X \rightarrow Y$ allora $F \;|-\; X \rightarrow Y$.

[*NB*] Scriviamo $F\;|-\; X \rightarrow Y$ se è possibile dedurre $X \rightarrow Y$ da $F$ applicando un numero finito di volte gli assiomi di Armstrong. Per esempio $F = \{ A \rightarrow B, B \rightarrow C, C \rightarrow D\} \,|-\; A \rightarrow D$ applicando due volte l'assioma della transitività.

Possiamo definire, inoltre, relativamente agli assiomi di Armstrong, i seguenti lemmi.
- **Regola di decomposizione**, per cui se è possibile dedurre $X \rightarrow Y$ da $F$, allora è possibile dedurre a partire da $X$ qualunque sottoinsieme $Z \subset Y$, quindi $X \rightarrow Z$.
- **Regola dell'unione**, per cui se è possibile dedurre $X \rightarrow Y$ ed $X \rightarrow Z$ da $F$, allora è possibile dedurre $X \rightarrow YZ$.
- **Regola di pseudotransitività**, per cui se è possibile dedurre $X \rightarrow Y$ ed $WY \rightarrow Z$ da $F$, allora è possibile dedurre $WX \rightarrow Z$.

### Implicazione di dipendenze funzionali
Un insieme di dipendenze funzionali $F$ *implica* una dipendenza funzionale $(X \rightarrow A)$ se ogni relazione che soddisfa tutte le dipendenze in $F$, soddisfa anche $(X \rightarrow A)$.
Come verifichiamo che dati un insieme $F$ ed una dipendenza $(X \rightarrow A)$, se $F \rightarrow (X \rightarrow A)$? Possiamo notarlo a partire dal calcolo della chiusura per l'attributo $X$. Infatti, calcolata la chiusura per l'attributo, calcolare se $F$ implichi una data dipendenza diventa molto semplice, poichè $F \rightarrow (X \rightarrow A)$ se $A \in X_F^+$.

Come riusciamo a **calcolare la chiusura di attributo** $X_F^+$? 
Per calcolare $X_F^+$, fortunatamente per noi, esiste un **algoritmo**. 
Supponiamo di voler calcolare, dato $X \rightarrow A$, l'insieme $X_F^+$.

1. Inizializziamo un insieme $X_P = X$;
2. Se esiste $(Y \rightarrow A) \in F$ con $Y \in X_P$ ed $A \notin X_P$ allora aggiungi $A$ ad $X_P$;
3. Ripeti il passo due finchè non vi sono più attributi da aggiungere.

Il valore finale sarà $X_P$ e sarà uguale ad $X_F^+$.

[*NB*] L'algoritmo appena mostrato è utile anche per notare se un dato insieme di attributi è chiave. Si noti, infatti, che un insieme $K \subseteq U$ è chiave $\leftrightarrow F \rightarrow (K \rightarrow U)$.

### Coperture di insiemi di dipendenze funzionali
Definiamo due insiemi di dipendenze funzionali **equivalenti** se $F_1$ implica ciascuna delle dipendenze contenuto in $F_2$ e viceversa. Se due insiemi sono equivalenti, allora diremo che l'uno è **copertura** dell'altro.

Un insieme di dipendenze funzionali è **minimale** / **ridotto** / **canonico** se (*i*) non è possibile costruire un insieme di dipendenze funzionali $F_2$ *equivalente* ad $F_1$ costruito a partire dalla rimozione di uno o più attributi dai primi membri dalle dipendenze contenute in $F_1$, e (*ii*) non è ridondante. Un insieme di dipendenze funzionali è, inoltre, **non ridondante** se non esiste alcuna dipendenza $f$ tale che $F-\{f\} \rightarrow f$.

Per calcolare un insieme di dipendenze funzionali sia **copertura minimale**, il quale *esiste sempre*, è sufficiente:
1. Costruire un insieme $F_2$ inizializzato con tutte le dipendenze in $F$ con un solo attributo come primo membro. Per ogni $X \rightarrow AB$ segue $X \rightarrow A, X \rightarrow B$. 
2. Eliminare da $F_2$ tutte le dipendenze ridondanti. Per ogni $XY \rightarrow A$, notare se facendo a meno di un attributo a primo membro ($X$ o $Y$), la chiusura per il primo membro rimane invariata (per es. $X^+ = XY^+$).
3. Verifichiamo per ogni dipendenza che non vi siano attributi eliminabili dal primo membro. Notare, quindi, se eliminando una dipendenza $X \rightarrow A$, la chiusura per $X$ rimane invariata.

Se un insieme di dipendenze $G$ è equivalente e minimale rispetto un insieme di dipendenze $F$, allora definiamo $G$ un **ricoprimento minimale** (o *copertura minimale*) per $F$.

# 7.2 Decomposizioni
Esaminando più dettaglio il concetto di decomposizione, si nota che una decomposizione desiderabile gode delle seguenti due proprietà.
[*NB*] L'attività di normalizzazione è volta ad ottenere una decomposizione che goda delle seguenti due proprietà e contenga relazioni in forma normale.

## 7.2.1 Decomposizioni che preservano i dati / sono senza perdita
Data una relazione $r$ su un insieme di attributi $X$ ed $X_1$ e $X_2$ due sottoinsiemi tale che $X_1 \cup X_2 = X$, diciamo che $r$ si *decompone senza perdita* su $X_1$ e $X_2$, se il *join* delle due proiezioni definite a partire dai due sottoinsiemi, è uguale ad $r$ stessa.

Una **condizione sufficiente** a garantire che la decomposizione sia senza perdita è la seguente: Data una relazione $r$ su un insieme di attributi $X$ ed $X_1$ e $X_2$ due sottoinsiemi tale che $X_1 \cup X_2 = X$, diciamo che $r$ si *decompone senza perdita* su $X_1$ e $X_2$, se dato $X_0 = X_1 \cap X_2$, segue che vale $X_0 \rightarrow X_1$ *oppure* $X_0 \rightarrow X_2$. 
In altre parole, $r$ si decompone senza perdita se $X_0$ è chiave per una delle due relazioni decomposte.

Una decomposizione senza perdita garantisce che le informazioni nella relazione originaria siano ricostruibili con precisione a partire dalle relazioni decomposte.

Dato uno schema R con un insieme di dipendenze F, definiamo una decomposizione che **preserva i dati** (o che possiede **loss-less joins**) se per ogni relazione $r \in R$ segue che $r = \pi_{R_1}(r) \Join ... \Join \pi_{R_n}(r) \;\;\;\;\;\; con\;D = \{ R_1, ..., R_n\}$.
Esiste, in generale, un **algoritmo** per controllare che una decomposizione preservi i dati (o che sia senza perdita).

1. Dato in input una relazione R = \{ A_1, ..., A_n\}, un insieme di dipendenze F ed una decomposizione D = \{ R_1, ..., R_k \}, inizializziamo una matrice $M =  D \times R = \{R_1, ..., R_k\} \times \{A_1, ..., A_n\}$. A questo punto, per ogni elemento $(i, j) = a_j$ se $A_j \in R_i$, altrimenti $b_{i, j}$.
2. Applichiamo ogni $X \rightarrow Y \in F$ nel seguente modo: se esistono due righe della matrice M che *coincidono* su $X$, allora faremo *coincidere* anche in $Y$.
3. Se durante il passo due si produce una riga $a_1, ..., a_n$ allora la decomposizione *preserva i dati*.

[*ES*]
$R = \{ABCD\}, F = \{A \rightarrow B\}, D = \{R_1 = (AB), R_2 = (ACD)\}$

1. Creo una matrice $M$ con dimensione uguale a $D \times R$, ossia $2 \times 4$;
2. Inserisco in (i, j) la stringa $a_j$ se l'attributo (colonna) a cui fa riferimento $A_j$ è contenuto in $R_i$. Altrimenti, inserisco $b_{i, j}$.
3. Applico alla matrice tutte le dipendenze contenute in $F$. In questo caso, applico l'unica dipendenza $X \rightarrow Y \in F$, ossia $A \rightarrow B$. Notiamo che, poichè in $A$ (ossia $X$) esistono due righe coincidenti (presentano entrambi $a$), allora posso far coincidere anche il valore in $B$ (ossia $Y$).
4. A questo punto, ho ottenuto nella seconda riga una sequenza pari ad $a_1, ..., a_n$, il che mi garantisce che la relazione preservi i dati.

| |A|B|C|D|
|--|--|--|--|--|
| $R_1$ |$a_1$|$a_2$|$b_{1,3}$|$b_{1,4}$|
| $R_2$ |$a_1$|$b_{2,2}$|$a_3$|$a_4$|

| |A|B|C|D|
|--|--|--|--|--|
| $R_1$ |$a_1$|$a_2$|$b_{1,3}$|$b_{1,4}$|
| $R_2$ |$a_1$|$a_{2}$|$a_3$|$a_4$|

[*NB*] Se piuttosto che $A \rightarrow B$ avessimo avuto $A \rightarrow C$, allora applicando quest'ultima non avremmo ottenuto alcuna riga pari a $a_1, ..., a_n$, per cui la relazione non avrebbe preservato i dati.

## 7.2.2 Conservazione le dipendenze
Dato una schema $R$, un insieme di dipendenze $F$ ed una decomposizione $D = {R_1, ..., R_k}$, definiamo $D$ una decomposizione che **conserva le dipendenze** se, a partire dall'unione delle proiezioni $\pi_{R_i}(F)$, è possibile implicare logicamente $F$.

Definiamo la **proiezione** di un insieme di attributi $Z$ su un insieme di dipendenze $F$, ovvero $\pi_Z(F)$, l'insieme di dipendenze $X \rightarrow Y$ appartenti alla chiusura di $F$ ($F^+$) tale che sia $X$ che $Y$ sono contenuti in $Z$.
Fortunatamente, anche in questo caso, esiste un **algoritmo** per il calcolo della proiezione di un insieme di dipendenze.

1. Inizializziamo un insieme vuoto $\pi_T(F)$.
2. Per ogni $Y$ in $T$, inizializziamo un insieme $Z$ uguale a $Y^+ - Y$. A questo punto, aggiungiamo in $\pi_T(F)$ la dipendenza $Y \rightarrow Z \cap T$.
3. Svolto il passo due per ogni attributo $Y$ in $T$, avremo la nostra proiezione $\pi_T(F)$.

Capito il concetto di proiezione, possiamo enunciare l'**algoritmo** per notare se una decomposizione conserva/ preserva le dipendenze.
1. Calcoliamo l'insieme G come l'unione delle varie proiezioni $\pi_{R_i}(F)$;
2. Proviamo che per ogni dipendenza $X \rightarrow Y \in F$, $Y$ è contenuto all'interno della chiusura $X_G^+$, quest'ultima calcolata a partire dall'insieme $G$.

[*ES*] Affermare se la decomposizione preserva la 
$R(ABC), F = (A \rightarrow B, B \rightarrow C, C \rightarrow A), D = (R_1(AB), R_2(BC))$ 

# 7.3 Forma normale di Boyce e Codd
### 7.3.1 Definizione
>Una relazione r è in forma normale di Boyce e Codd se rispetta la proprietà per cui, per ogni dipendenza funzionale (*non banale*) $X \rightarrow A \in F^+$ segue che $X$ contiene una chiave $k$, quindi $X$ è *superchiave*.

E' possibile dimostrare che se $F$ è una *copertura minimale*, allora è possibile verificare tale proprietà per i soli elementi di $F$, quindi non $F^+$.

Una relazione che non soddisfa la forma normale di Boyce e Codd può essere talvolta sostituita con due o più relazioni normalizzate attraverso un *processo di normalizzazione*.

[*NB*] Definiamo una **decomposizione** per $R$, un insieme $D$ di sottoinsiemi di $R$, tale che l'unione dei sottoinsiemi in $D$ permette di ricostruire per intero $R$.

### 7.3.2 Algoritmo
1. Dividiamo $R(Z)$ in due schemi, rispettivamente $R_1$ ed $R_2$. Il primo, $R_1$, sarà composto dagli attributi ($XA$) e dalla dipendenza $X \rightarrow A$. Egli, avendo solo due attributi, sarà sicuramente in BCNF. D'altra parte, R_2 sarà composto dagli attributi (Z - A). Per quest'ultimo calcoliamo la sua proiezione, ovvero $\pi_{R_2}(F)$.
2. Continuiamo a dividere lo schema non ancora in BCNF (nel passo precedente, $R_2$) finchè $R_i$ possiede solo due attributi, quindi sarà sicuramente in BCNF.

[*NB*] L'algoritmo precedente restituisce in output una decomposizione in BCNF che preserva i dati.

[*NB*] Si noti esistano più decomposizioni in BCNF per lo stesso schema R, tutto dipende quali attributi vengono scelti per effettuare la divisione.

# 7.4 Terza forma normale
## 7.4.1 Definizione
>Una relazione r è in *terza forma normale* se per ogni dipendenza funzionale (*non banale*) $X \rightarrow A \in F^+$, viene soddisfatta almeno una delle seguenti due condizioni:
>1. $X$ contiene una chiave $k$;
>2. $A$ appartiene ad almeno una chiave $k$.

E' possibile dimostrare che se $F$ è una *copertura minimale*, allora è possibile verificare tale proprietà per i soli elementi di $F$, quindi non $F^+$.

[*NB*] Si noti che la terza forma normale, se pur meno forte della forma normale di Boyce Codd (per cui non garantisce le medesime qualità), ha il vantaggio di essere sempre ottenibile.

## 7.4.2 Algoritmo per una decomposizione in terza forma normale 
### Algoritmo con preservazione delle dipendenze
Per l'algoritmo di decomposizione in terza forma normale, distinguiamo tre casi:
1. Se esistono attributi non presenti in F? Se sì allora questi vengono raggruppati ed inseriti in uno schema a parte;
2. Se all'interno dello schema esiste una chiave $K$ tale che l'attributo $K$ implica ogni attributo nello schema? Se sì allora ritorna l'intero schema.
3. Altrimenti ritorna la decomposizione composta da ogni dipendenza $X \rightarrow A$.

### Algoritmo con preservazione dei dati e delle dipendenze
A partire dall'algoritmo precedente, il quale preserva le dipendenza, è possibile definire un algoritmo che preservi i dati. Essenzialmente il concetto è abbastanza semplice, dato l'output dell'algoritmo precedente, quindi una decomposizione $D = (R_1, ..., R_k)$, aggiungendo un $R_{k+1} = K$ (con $K$ uguale alla chiave) alla decomposizione allora la decomposizione risultante sarà con preservazione dei dati e delle dipendenze.

### Algoritmo del libro
L'algoritmo è il seguente:
1. Calcola una copertura ridotta $G$ per $F$.
2. Dividi G in sottoinsiemi $G_1, ..., G_k$ tale che ogni insieme contiene dipendenze con i *primi membri* che hanno la stessa chiusura. Per esempio $G_i = X \rightarrow A, Y \rightarrow B \leftrightarrow X_F^+ = Y_F^+$.
3. Per ogni sotto-insieme $G_i$ segue un insieme $U_i$ contenente tutti gli attributi coinvolti in $G_i$.
4. Se un insieme $U_j$ è contenuto in $U_i$, allora elimina $U_j$.
5. Costruisci uno schema di relazione $R_i(U_i)$ per ciascun $U_i \in U$, con associate le dipendenze in $G_i$.
6. Se nessuno degli $U_i$ costituisce una chiave per la relazione originaria $R(U)$, allora viene calcolata una chiave $K$ di $R(U)$ e viene aggiunto allo schema generato precedentemente uno schema di relazione sugli attributi $K$ e senza dipendenze.
