# 5. La progettazione concettuale
## 5.1 La raccolta e l'analisi dei requisiti
In questo capitolo, descriviamo alcune regole convenienti da seguire all'interno della fase di *progettazione concettuale*. In particolare, ci riferiamo alla:
- **Raccolta dei requisiti**, ovvero la raccolta dei problemi che l'applicazione deve risolvere e le sue caratteristiche. Per caratteristiche intendiamo l'insieme degli *aspetti statici*, ovvero i dati, e gli *aspetti dinamici*, quindi le operazioni sui dati. Si noti che la raccolta dei requisiti avviene in linguaggio naturale, ed tendenzialmente in modo ambiguo e disorganizzato.
- **Analisi dei requisiti**, ovvero la fase in cui chiariamo ed organizziamo i dati raccolti all'interno della fase precedente. Alcune regole per una corretta analisi dei requisiti sono le seguenti:
	- *Scegliere il corretto livello di astrazione*, per cui è bene non essere troppo generici o troppo specifici, i quali possono non rendere chiaro il concetto.
	- *Standardizzare la struttura delle frasi*, quindi esprimere le frasi (ovvero i requisiti) sempre secondo uno specifico schema.
	- *Evitare frasi contorte*, per cui è bene utilizzare sempre termini semplici e chiari.
	- *Individuare i sinonimi e gli omonimi*, per cui nel primo caso (sinonimi) è bene unificare i due termini, mentre nel secondo caso (omonimi) è bene modificare uno dei due termini. Si noti che con sinonimi intendiamo termini diversi ma con significato uguale, mentre per omonimi intendiamo termini uguali ma con significato diverso.
	- *Esplicitare il riferimento tra termini*, per cui è utile chiarire sempre a quale termine/soggetto ci si riferisce.
	- *Costruire un glossario dei termini*, un operazione molto utile per comprendere e definire meglio ogni termine utilizzato. Il glossario conterrà una colonna per: (*i*) termini, (*ii*) descrizioni, (*iii*) sinonimi e (*iv*) collegamenti.
		[*ES*]

		|  Termine | Descrizione | Sinonimi | Collegamenti  |
		|---|---|---|---|
		|  Partecipante  | Partecipante ai corsi. Può essere un dipendente o un professionista.  | Studente  | Corso, Datore |
		| Docente  | Docente dei corsi. Possono essere collaboratori esterni. | Insegnante | Corso |

## 5.2 Le operazioni sui dati
Insieme alla raccolta ed analisi dei requisiti, è bene inserire anche le **operazioni svolte sui dati** stessi. Conoscere su quali dati verranno effettuate le operazioni sarà particolarmente importante durante il prossimo capitolo, ovvero la **progettazione logica**.
[*ES*]

|  Operazione | Descrizione | Frequenza |
|---|---|---|
|  1  | Inserisci un nuovo partecipante indicando tutti i suoi dati.  | 40 volte al giorno.  |
| 2  | Inserisci un nuovo docente indicando tutti i suoi dati ed i corsi che può insegnare. | 2 volte al giorno. |


## 5.3 Strutturazione dei requisiti 
E' utile, svolta la raccolta e l'analisi dei requisiti, **strutturare** quest'ultimi.

[*ES*]
- **Tutte le frasi di carattere generale**. 
Si vuole realizzare una base di dati per una socierà che eroga corsi, di cui vogliamo
rappresentare i dati dei partecipanti ai corsi e dei docenti.
- **Tutte le frasi relative ai partecipanti** 
Per i partecipanti (circa 5000), identificati da un codice, rappresentiamo il codice
fiscale, il cognome, l'età, il sesso, la città di nascita, i nomi dei loro attuali datori di
lavoro e di quelli precedenti (insieme alle date di inizio e fine rapporto), le edizioni
dei corsi che stanno attualmente frequentando e quelli che hanno frequentato in
passato, con la relativa votazione finale in decimi.
- **Tutte le frasi relative ai corsi**
Per i corsi (circa 200), rappresentiamo il titolo e il codice, le varie edizioni con
date di inizio e fine e, per ogni edizione, rappresentiamo il numero di partecipanti
e il giorno della settimana, le aule e le ore dove si sono tenute le lezioni.
- **Tutte le frasi relativi ai tipi specifici di partecipanti**
Per i partecipanti che sono liberi professionisti, rappresentiamo l'area di interesse
e, se lo possiedono, il titolo professionale. Per i partecipanti che sono dipendenti,
rappresentiamo invece il loro livello e la posizione ricoperta.
- **Tutte le frasi relative ai docenti**
Per i docenti (circa 300), rappresentiamo il cognome, l'età, la città di nascita,
Tutti i numeri di telefono, il titolo del corso che insegnano, di quelli che hanno
insegnato in passato e di quelli che possono insegnare. I docenti possono essere
dipendenti interni della società di formazione o collaboratori esterni.

## 5.4 Criteri generali per la rappresentazione dei dati
Precisato che spesso non esiste una rappresentazione univoca per un insieme di specifiche, notiamo di seguite alcune "*regole*" per la rappresentazione dei dati in *modello E-R*.
1. Se un concetto ha *proprietà significative* e/o descrive classi di oggetti autonomi, allora rappresentiamo il concetto come un **entità**.
2. Se un concetto ha una *struttura semplice*, senza alcuna *proprietà rilevante*, allora è opportuno rappresentare il concetto come **attributo** di un entità.
3. Se sono state individuate due o più entità nei requisiti, ed insieme a questi un concetto che lega le entità, allora è opportuno rappresentare il concetto come **relazione**. Un *esempio* è relativo al concetto `PartecipazioneAdUnCorso` e le entità `Partecipanti` e `Corsi`. Un esempio diverso riguarda, invece, il concetto di `Visita` e le entità `MEDICO` e `PAZIENTE`. Il concetto di `Visita`, in questo caso, non potrebbe mai essere rappresentato come relazione, poichè (*i*) è legata a molte proprietà (per es. ora, data, diagnosi) e (*ii*) lo stesso `PAZIENTE` potrebbe dover sostenere più visite con lo stesso `MEDICO`. Per questo motivo, `Visita` verrà rappresentata come *entità*.
4. Se uno o più concetti risultano essere casi particolari di un concetto più generale, allora è opportuno che questi concetti siano rappresentanti mediante **generalizzazione**.

**DOMANDA**: Chiedi spiegazione per il punto 3.

#### Soluzioni a problemi comuni nella rappresentazione dei dati (pattern)
... PAGINA 248


## 5.5 Strategie di progetto
Lo sviluppo di uno schema concettuale può essere visto a tutti gli effetti come un processo di ingegnerizzazione, quindi un processo a cui è possibile applicare delle **strategie di progetto**.

### 5.5.1 Strategia top-down
Attraverso la strategia *top-down*, lo schema concettuale viene prodotto mediante una serie di **raffinamenti** effettuati su uno **schema iniziale** che descrive tutte le specifiche con pochi concetti molto astratti. I raffinamenti avranno lo scopo di aumentare il dettaglio dei concetti inizialmente astratti.

Questa strategia può essere rappresentata graficamente come una piramide a vari livelli, dove la punta (quindi, il primo livello) rappresenta le *specifiche*, mentre la base (quindi, l'ultimo livello) rappresenta lo *schema finale*. Il passaggio da un livello al successivo prevede un raffinamento.

I raffinamenti avvengono secondo delle *primitive di trasformazione top-down*. Alcuni esempi di primitive sono i seguenti:

**DOMANDA**: Quali sono le primitive?

Il vantaggio rispetto l'utilizzo della strategia *top-down* è la possibilità, da parte del progettista, di trascurare inizialmente i dettagli, i quali verranno introdotti successivamente. Purtroppo, per utilizzare la strategia *top-down*, è necessaria fin dall'inizio una visione globale di tutte le componenti del sistema, il che difficilmente accade per applicazione complesse.

### 5.5.2 Strategia bottom-up
Attraverso la strategia *bottom-up*, le specifiche iniziali sono suddivise in componenti via via sempre più piccole (fase di *decomposizione*), fino a rappresentare componenti elementari. A quel punto, le varie componenti vengono rappresentate da semplici schemi (fase di *rappresentazione*). I vari schemi vengono poi fusi insieme fino al raggiungimento dello schema concettuale finale (fase di *integrazione*).

I **raffinamenti** avvengono secondo delle *primitive di trasformazione top-down*. Alcuni esempi di primitive sono i seguenti:

**DOMANDA**: Quali sono le primitive?

Il **vantaggio** rispetto l'utilizzo della strategia *bottom-up* è anche la sua caratteristica principale, ovvero la decomposizione in sotto problemi, i quali potranno essere svolti da progettisti diversi. Per questo motivo, la strategia *bottom-up* è ottima per un lavoro svolto in gruppo.

### 5.5.3 Strategia inside-out
Attraverso la strategia *inside-out*, la quale può essere intesa semplicemente come una caso particolare della strategia *bottom-up*, si scelgono inizialmente solo alcuni concetti, i quali verranno rappresentati e poi estesi "*a macchia d'olio*" secondo la scelta di un altro gruppo di concetti.

Il **vantaggio** rispetto l'utilizzo della strategia *inside-out* è il non richiedere alcuna fase di *integrazione*.

#### Strategia mista
Attraverso la strategia mista si cerca di combinare i vantaggi della strategia *top-down* e *bottom-up*. Si inizia essenzialmente dividendo i requisiti in componenti separate (fasi di *decomposizione*) ed allo stesso tempo si definisce uno schema scheletro (iniziale) costituito dalle componenti principali.

**DOMANDA**: Quali sono le fasi della strategia mista?

Il **vantaggio** rispetto l'utilizzo della strategia *mista* è la notevole flessibilità. Si noti che nella pratica, spesso la strategia mista è l'unica strategia attuabile, poichè spesso il processo di progettazione inizia quando non (ancora) tutti i dati sono disponibili.


## 5.6 Qualità di uno schema concettuale
Relativamente alla costruzione di uno schema concettuale, esistono delle proprietà generali che possono garantire la buona qualità di quest'ultimo. Le proprietà da garantire sono le seguenti:
- **Correttezza**, verificata se lo schema concettuale utilizza propriamente i costrutti a disposizione. E' possibile, infatti, commettere degli errori nel loro utilizzo. Distinguiamo due tipi di errori:
	- *Sintattici*, nel caso di un utilizzo di concetti non ammessi. Per esempio, una generalizzazione tra relazioni invece che entità.
	- *Semantici*, nel caso di un utilizzo di concetti che non seguono la definizione dei costrutti. Per esempio, esprimere un generalizzazione attraverso delle relazioni. 

	E' possibile verificare la proprietà di *correttezza* mediante opportuno confronto tra i concetti espressi, i requisiti e le definizioni dei costrutti che è possibile utilizzare.
	
- **Completezza**, verificata se tutti i dati di interesse sono stati rappresentati e tutte le operazioni possono essere eseguite a partire dai dati rappresentati. E' possibile verificare la proprietà di *completezza* attraverso un semplice controllo dei dati rappresentati.

- **Leggibilità**, verificata se i requisiti sono facilmente comprensibili. Per verificare la proprietà di leggibilità è sufficiente: (*i*) disporre al centro le entità con più relazioni, (*ii*) tracciare solo linee perpendicolari, (*iii*) disporre le entità genitori al dì sopra delle entità figlie e (*iv*) scegliere con cura i nomi per i concetti.

- **Minimalità**, verificata se tutte le specifiche sui dati sono rappresentate una ed una sola volta. Uno schema concettuale non *minimale*, possiede delle *ridondanze*, ed è quindi *ridondante*. Per verificare la proprietà di minimalità è sufficiente eliminare le ridondanze presenti. Si noti che non sempre una ridondanza è indesiderata, infatti, questa potrebbe essere frutto di una scelta progettuale. In tal caso, la ridondanza deve essere documentata.


## 5.7 Una metodologia di progettazione completa e generale
Introduciamo adesso una strategia completa ed utile nella maggior parte dei casi pratici. La metodologia si compone dei seguenti passi:
1. **Analisi dei requisiti.**
	1. Costruire un glossario dei termini;
	2. Analisi dei requisiti ed eliminazione delle ambiguità;
	3. Raggruppamento dei requisiti insiemi ([[#4 4 3 Strutturazione dei requisiti|esempio]]);
2. **Passo base.** 
	1. Individuare i concetti più rilevanti e sviluppare uno *schema scheletro*.
3. **Passo di decomposizione (da effettuare se appropriato o necessario).**
	1. Effettuare una decomposizione dei requisiti nello schema scheletro.
4. **Passo iterativo.**
	1. Raffinare i concetti presenti;
	2. Aggiungere nuovi concetti;
5. **Passo di integrazione (da effettuare se è stato eseguito il punto 3).**
	1. Integrare i vari sotto-schemi in un solo schema.
6. **Analisi della qualità**
	1. Verificare la *correttezza*;
	2. Verificare la *completezza*;
	3. Verificare la *minimalità*;
	4. Verificare la *leggibilità*;